Ο Linus Torvalds γεννήθηκε στις 28 Δεκεμβρίου 1969 στο Ελσίνκι της Φινλανδίας και είναι παγκοσμίως γνωστός ως ο δημιουργός του 
Linux kernel(πυρήνας Linux), στον οποίο συνεχίζει να εργάζεται ως επικεφαλής της αρχιτεκτονικής του. 'Eνα χαρισματικό παιδί, ο Torvalds, 
απέκτησε ενδιαφέρον για τους ηλεκτρονικούς υπολογιστές μόλις στην ηλικία των 11  όταν απέκτησε έναν Commodore VIC-20 στον οποίο ξεκίνησε 
να προγραμματίζει για πρώτη φορα. Έπειτα απέκτησε έναν Sinclair QL στον οποίο επεξεργάστηκε εκτενώς το λειτουργικό του σύστημα, 
δημιουργώντας τον δικό του συμβολομεταφραστή και επεξεργαστή κειμένου, καθώς και μερικά παιχνίδια. 

Αυτό το ενδιαφέρον για τους υπολογιστές οδήγησε τον Torvalds στο πανεπιστήμιο του Ελσίνκι όπου κατα την περίοδο φοίτησής του ήρθε 
για πρωτη φορα σε επαφή με το UNIX και το 1991, χρησιμοποιώντας τον προσωπικό του υπολογιστή, το λειτουργικό σύστημα MINIX(mini-UNIX) 
και την Γενική Άδεια Δημόσιας Χρήσης GNU του Richard Stallman εμπνεύστηκε τον Linux kernel, τον οποίο ολοκλήρωσε το 
Φθινόπωρο της ίδιας χρονιάς δημιουργώντας έτσι το  Linux kernel 0.01 που σε συνδυασμό με το σχεδόν έτοιμο σύστημα GNU αποτελούν 
τις διανομές GNU/Linux. Το ανοικτό αυτό σύστημα έλαβε αμέσως την υποστήριξη της κοινότητας και διεύρυνε σημαντικά την επιρροή 
του ανοικτού κώδικα. 

Το 1997 πήρε το πτυχίο του στην πληροφορική από το ερευνητικό πρόγραμμα NODES παρουσιάζοντας την πτυχιακή του εργασία με τίτλο “Linux: 
ένα φορητό λειτουργικό σύστημα.” ενώ ένα χρόνο αργότερα έλαβε το EFF Pioneer Award, την πρώτη του τιμιτική αναγνώριση με πολλές 
να ακολουθούν τα επόμενα χρόνια μεταξύ άλλων το μετάλιο Lovelace το 2000, το βραβείο C&C το 2010, το βραβείο 
Millennium Technology το 2012 κ.α.  
