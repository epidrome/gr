## Σύντομη βιογραφία του Linus Torvalds

Ο Λίνους Τόρβαλντς είναι Φινλανδός-Αμερικανός μηχανικός λογισμικού, γεννημένος στην Ελσίνκι της Φινλανδίας, στις 28 Δεκεμβρίου 1968. Είναι ο δημιουργός του πυρήνα Kernel στον οποίο βασίζονται οι διανομές του λειτουργικού συστήματος Linux, καθώς και τα λειτουργικά συστήματα Android και Chrome OS. Επιπλέον είναι ο δημιουργός του συστήματος Git και του λογισμικού καταδύσεων Subsurface.

Το ενδιαφέρον του για του υπολογιστές ξεκίνησε το 1981, όταν ήταν 11 χρονών. Αρχικά, έφτιαχνε προγράμματα χρησιμοποιώντας τη γλώσσα BASIC, όμως σύντομα έμαθε πως να αποκτά πρόσβαση στην CPU με τη χρήση κώδικα μηχανής. Αργότερα, με την απόκτηση ενός πιο υπολογιστικά ισχυρού υπολογιστή άρχισε να τον τροποποιεί κυρίως πειράζοντας το λειτουργικό του σύστημα. Λόγω της περιορισμένης διαθεσιμότητας λογισμικού για τον υπολογιστή που χρησιμοποιούσε, ο Λίνους αναγκάστηκε να προγραμματίσει την δική του γλώσσα Assembly, επεξεργαστή κειμένου και παιχνίδια, εκ των οποίων και ένας κλώνος του Pac-Man. 

Άρχισε να φοιτά στο πανεπιστήμιο του Ελσίνκι το 1988 και έλαβε το 1996 το μεταπτυχιακό του στο πεδίο της επιστήμης υπολογιστών. Το 1990, έπειτα από την προσωρινή διακοπή της ακαδημαϊκής του καριέρας μετά τον πρώτο χρόνο σπουδών του για την εκπλήρωση της υποχρεωτικής θητείας του στον φινλανδικό στρατό, έμαθε για πρώτη φορά για το UNIX. Στις 5 Ιανουαρίου του 1991, η αγορά ενός καλύτερου υπολογιστή και η απόκτηση έπειτα ενός αντιγράφου του λειτουργικού συστήματος MINIX τον έστρεψε στη δημιουργία του Linux. Η πτυχιακή του εργασία είχε τίτλο “Linux: Ένα φορητό λειτουργικό σύστημα”.

Απέκτησε μια θέση στην έδρα της Εταιρίας Transmeta στην Καλιφόρνια μεταξύ Φεβρουαρίου 1997 και Ιουνίου 2003. Έπειτα εργαζόταν για τα Open Source Development Labs, που συγχωνεύτηκαν με το Free Standards Group. Από αυτή τη συγχώνευση δημιουργήθηκε το Linux Foundation, το οποίο εργοδοτεί τον Τόρβαλντς μέχρι σήμερα. 

Έχει τιμηθεί μαζί με τον Shinya Yamanaka με το βραβείο «2012 Millennium Technology» από την Τεχνολογική Ακαδημία της Φινλανδίας ως αναγνώριση της δημιουργίας ενός καινούργιου ανοικτού κώδικα λειτουργικού συστήματος για υπολογιστές οδηγώντας στο ευρέως χρησιμοποιούμενο πυρήνα Linux. Επίσης, έλαβε το βραβείο «2014 IEEE Computer Society Computer Pioneer» και το «2018 IEEE Masaru Ibuka Consumer Electronics».

